---
title: "Ev yoldaşlarım"
date: "2025-10-18 21:07:00"
---

Deməli, bildiyiniz kimi artıq bir evə köçmüşəm. Ev meşənin ortasındadı, sakitçilik falan filan, amma qəşəng yerdi. Avtobus stansiyası 3-4 dəqiqəlik piyada məsafədə, 15 dəqiqə ağacların arasıyla yeriyirsən çox qəşəng bir parka çıxırsan, evin özü də qəşəng. Bu gün yeni bir nəfər də evə köçdü, çox xoşbəxtəm. İlk öncə, evdə iki alman var, biri yaxşı qaqaşdı, o birini hələ çox da tanımıram, amma yaxşı oldu belə olması, onlarla almanca məşq eləyərəm. Bir dənə hindistanlı var, amma təmiz, yaxşı səliqəli uşaqdı və tək animeyə baxan odu. Və son olaraq, yeni gələn qaqaş, Zimbabwedən gəlib. Sonunda, sonunda bu almanyada bir yerdə futbola baxa biləcəyim bir adam çıxdı. Adam mənim kimi futbol həvəskarıdı, Premier Liqa izləyir, Arsenal tərəfdarıdı, və ən önəmlisi, Messinin The GOAT olduğunu düşünür. Hələ tam köçməyib, amma gəlsin, qarşıdan gələn Aresenal vs. Atletico Madrid oyununa birlikdə baxacam onunla. Haram Ball vs. Haram Ball. Böyük oyun olacaq. Mən Atletico Madridin qazanmasını istəyərdim, amma olsun, Barcelona'lıyam deyə çox fərq eləmir, qaqaşla oturub baxanda çox bir səs çıxarmayacam.
